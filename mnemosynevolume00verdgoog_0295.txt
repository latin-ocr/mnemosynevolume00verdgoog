πωπω sosarnus. 277

si in J osepho factum est , quod in Eunapio factum esse novimus.

Habiturusne sim malevolos lectores nescio: promo suspiciones
meas, quae si falsae esse reperientur , cito oblivioni tradentur3
sin verae sunt, uberius exponentur et doctius ornabuntur ab

iis, qui ibi perpetuo habitant, ubi ego μέτοικος sum. Primum .

quaero, non quibus hominibus Josephus scripserit , nam hoc
quidem constat adeo ut ne quaerendum quidem esse videatur,
sed quos lectores olim potissimum habuerit. Legerit per me
licet Bellum Judaicum Imperator Vespasianus ‚ legerit Titus
filius , legerit Agrippa rex; quamquam ego certe urgere nolim
quae J osephus ἀλαζονευόμενος scripsit contra Apionem 1. 93
legerit denique de munitissimae urbis obsidione Plinius vel unus
alterve Romanus miles, qui fuerat in Titi castris et nunc domi
per otium delectabatur recordatione miseriarum , quas olim per—
pessus fuerat; ut plurimum largiar, legerint homines docti et
curiosi, alienae superstitionis cognoscendae cupidi viginti Anti-
quitatum libros: multi certe non fuerunt Graeci vel Romani,
qui Josephum triverunt. Veluti aequalis erat Tacitus: quantum
video ad Historias componendas non usurpavit recens editos
septem libros de bello J udaico. Qui igitur lectores spissa volu-
mina expetebant? Nam nisi expetita fuissent, ne fuissent qui—
dem propagata. Judaeos credis? Non poterant non odisse patriae
proditorem , qui miseros cives adegerat ad defectionem , ut eos
in extremo discrimine desereret, qui Romanis victoribus adula-
batur, qui‚ quod dicere turpe erat, affirmabat veteres prophe-
tas decepisse populum , quum portenderent Messiam , cui nunc
omnes parebant quamquam ὥπεριτμήτῳ, qui accumbebat ad
mensas gentilium et truncando Sacrum Codicem fecerat proba—
bilem fortasse aliis, sed sibi inutilem, quum pro mascula sim-
plicitate introduxisset orationis fucum et pro Massia , quem Pro-⁸
phetae fuerant polliciti, inseruisset Romanum victorem et pro
aeterno quod somniarent imperio aeternam obedientiam. Legitne
illos libros im perita et seditiosa plebs Alexandrina? Legemntne
fortasse docti in Museo? Legeruntne Pharisaei Pharisaeum
scriptorem , qui suae ipsius sectae perpetuo maledicit? Lege-
runtne qui ex Zelotis erant reliqui, quorum facinora tam vivi-
dis coloribus depinguntur? Legeruntne Sadducaei quos J osepbns

oderat? Legeruntne Esseni, qui, si paucos exceperis, humanas
18

