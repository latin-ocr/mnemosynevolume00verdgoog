ramnus sosarnus. 281

Ulterius progredi poterimus. Docuit Johnnnes, Antiq. 18.
5. 2, τὴν βάπτισιν ἁποδεκτὴν τῷ θεῷ Φανεῒσθαι, μὴ ἐπί τινων
ἁμαρτάδων παραιτήσει χρωμένων, ἁλλ’ ἐφ’ ἁγνείᾳ τοῦ
σώματος, ἁτε 33, καὶ τῆς ψυχῆς δικαιοσύνη προεκκαθαρμένης. Jo-
hannis doctrina Josepho placere debuit, nam Banus ille. quo-
cum per triennium una fuit, itidem ψυχρῷ ὕδατι τὴν ἡμέραν
καὶ τὴν νύκτα πολλάκις ἐλούσατο πρὸς ἁγνείαν. Secundum
Josephum corporis ablutiones, quas Johannes commendabat, per-
tinebant ad ἁγνείαν τοῦ ΣΩΜΑΤΟΣ, non ad ἁμαρτάδων
παραίτησιν. Qui de uno ait, de altero negat, et contra. Fuitne
umquam quisquam, qui corpus ablui juberet ἐφ’ ἁμαρτάδων
παραιτήσειῖ Non est arduum respondere. Equidem non omnes
legi, qui egerunt de argumente, quod tractare suscepi3 sed
multorum tamen disputationes cognovi, quorum nomina non
adscribam, nam Theologi norunt qui potissimum scriptores
adeundi sint et plerique philologi non curant scire quod nihil
ad se suamque disciplinam pertineat. Est autem unus quem
nominatim laudandum esse video. Inter Theologos Venerabilis
Hoekstra Collega meus aestumatissimus in Annalibus Theolo-
gicis de Jobanne Baptista ita egit, ut multa eorum quae supra
disputavi illinc illustrentur. Veluti suscepit probare leviticam
fuisse corporis puritatem , quam Essenos secutus Johannes com·
mendaret, nec dubitat, pagina est 37, quin de Johanne Jose·
phus veriora tradat quam Evangelistae‚ apud quos κηρύσσει
βάπτισμα μετανοίας εἷς ἄφεσιν ἁμαρτιῶν. Christianorum hoo
sacramentum est ἐφ’ ἁμαρτάδων παραιτήσει et Jesus adeo non
commendabat Leviticam illam corporis puritatem ut contemneret
potius. Contra non intellexisset Johannes quod in Actis Aposto-
lorum est 22. 16: βάπτισαι καὶ ἁπόλουσαι τὰς ἁμαρτίας σου.
Illud certe apparet ratione propemod um mathematica , periisse
locum Josephi de baptismo, quem Jesus instituisset. Neque
hic negligendum est testimonium J ohannis Evangelistae 3. 26.

Qui probabunt ea, quae supra suspicati sumus, etiam aliam
suspicionem examinare poterunt. Statim post spurium de J esu
Christo testimonium ‚ sequitur apud Josephum lepida narratio,
quomodo eques Romanus Decius Mundus nomine sub specie
Anubidis latitans nobilem matronam in aede Isidis constupra-
verit. Multa habet de Romanorum rebus Josephus‚ praesertim

