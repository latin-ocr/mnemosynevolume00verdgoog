AD TIBULLUM.

,ἠὺ--

Qui post longam intercapedinem ad Tibullum animum con-
vertit , etiamsi non ad suos amores , certe tamen ad amores
redit3 id, quod gratum esse subinde, ne seni quidem fateri
turpe. Me nunc invitat ad Tibulli lectionem Romanus Hmnua,
recenti editione (apud B. Tauchnitz , 1885), quae cum nitatur
copiis Baehrensianis , minime tamen eam aequiparat nec vero
comparem se ei promittit, aed tutum se ducem praebet si quis
purum a recentiorum coniecturis et figmentis cognoscere poetam
cupiat. Prudenti iudicio ductus in editione, quae annotationem
in margine non admittebat, ordinem versuum in codicibus tra-
ditum intactum servavit editor; nam nec Ribbeckii in una , nec
Baehrensii in pluribus elegiis permutationes , ut taceam iam de
iis, quae Lachmanno aetate antecesserant, tanto assensu exceptae
sunt, ut de iis apud doctos fere constet; immo sine novis melio-
ribusque subsidiis non licet sperare fore ut editores ad consensum
perveniant. Veri ordinis restituendi conatus multis obstructus
est impedimentis: magna simplicitate ac dictionis flumine se
commendant singula, universi carminis nexus est saepe obscu-
rus , ut Tibullus festinanti lectori planus esse videatur, intelle-
genti et docto intricatus sit , et, qualem quidem accepimus ‚ vix
sibi constans. Sic elegia octava libri primi plura continet pug-
nantia secum et contraria. Puellam compellat Τ. vetulam v.
9—16:

9 quid tibi nunc mollis prodest coluisse capillos? --

12 frustra iam vestes, frustra mutantur amictus —-

