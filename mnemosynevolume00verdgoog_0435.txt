nomos. 411

fragmentis id non potest probari cum ignoretur contextus ,
malo talia in medio relinquere , ne cui calidius meam opi-
nionem defendere videar.

ἄμμε de pluribus , eodem igitur sensu quo ἡμᾶς , legeretur in
Simonidis quodam epigrammate (fr. 100), si Valckenaerius ‚ quem
Bergkius sequitur, vera de hoc loco fuisset suspicatus. Atqui non
licet Simonidi de coniectura obtrudere vocabulum parum ut vidi·
mus accurate adhibitum3 quapropter denuo inspiciendus est locus.
Epitaphium est Corinthiorum in pugna Salaminia occisorum:

ὦ ξεῖν’ εὔυδρόν ποτ’ ἐναίομεν ἄστυ Κορίνθου ,

νῦν δὲ μετ’ Αἴαντος νᾶσος ἔχει Σαλαμίς ·
sic apud Dion. Chrys. 3¹7, 525 citatur, corrupte, ut quivis vi·
det; nec minus absurde apud Plutarchum Mor. 870 Ε νῦν δὲ
ἄνᾶματος. Hinc igitur Valckenaerius , ingeniose profecto sed ta-
men si quid video parum recte , νῦν δ’ ἄμμ’ legendum esse effe-
cit3 videmus autem minime requiri pronomen. Ecquid legen-
dum est:

νῦν y σεῖ’ Αἴαντος, νᾶσος ἔχει Σωλαμίςῖ

Contra loco Pindarico Olymp. 9 , 160 ἅπαντας ἄμμε diserte
legitur, et ita quidem ut non sollicitandum esse videatur. Altero
vero loco ubi ἄμμε ad plures referendum est apud Pindarum· ‚
N em. 6 , 11, praetulerim quorumdam librorum lectionem ἄμμι,
quae salva syntaxi aeque bene admitti potest.

Uno igitur versu Pindarico excepto , e tempore antiquo nulli
quos quidem noverim loci restant quibus ἄμμε de pluribus ad·
hibitum sit. Ab Alexandrinis vero poetis aliquoties peccatum
est, nempe a Theocrito 10, 38 et 42, a Moscho 3, 1033 5, 3,
ab Apollonio Rhodio Ι 660, II 892, IV 1354, 1373, 1675.

Raram esse vocem ἄμμε apud poetas posthomericos videmus.
Rarior etiam est ὔμμε , quae forma non nisi sex locis a me
est reperta. Et recte quidem de duobus dicta apud Sophoclem in
Antigone vs. 846, apud Pindarum Olymp. 8, 19 et Isthm. 5, 28
(ei ultimo hoc loco referimus ὔμμε ad solos Peleum et Aiacem,
quod propter vers. 36 sq. verum censeo). Contra de pluribus haud
semel dictum est ab Alexandrinis: a Theocrito 5, 145, ab Apol-
como Rhodio Π 637, IV 1328.

 

27

