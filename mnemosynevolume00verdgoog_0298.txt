280 mnus sosarnus.

distinguitur, postquam .Ῐ esu causa in judicium venit. Facile
videmus inter Pharisaeos J osephum amplexum fuisse Hillelita-
rum doctrinam , ad quos ingenio ferretur3 deinde ambitione
ductum , ut Galilaea sibi committeretur, sese applicuisse ad
Schammaitas. Itaque omissis sadducaeis, quorum auctoritas
jamdudum intermortua erat quosque in ipsis Evangeliis semel
tantum cum . Jesu disputantes deprehendimus, scribere potnit
Josephus. Jesum plurimum profecisse ex Hillelitarum disci·
plina, id quod etiam hodie in Evangeliis attentos lectores fugere
non potest. Hinc fuerunt de horum numero quos amicos habuit
Josephum Arimathaeanum‚ Nicodemum, alios et cf. praeterea
Luc. ll. 453 sed semper ei res est cum Schammaitis; Hillo-
litae multo rarius perstringuntur veluti Matth. 23. 15, nam
Schammaitae προσηλύτους non faciunt. Quid igitur, si Josephus
scripsit fuisse inter ipsos Pharisaeos qui Jesu faverent, sicuti
legimus J acobi caedem Pharisaeos fuisse , qui ulciscerentur.
Quidsi scripsit, condemnatum fuisse Jesum postquam causa dicta
esset non in majore synedrio, sed in minore, in quo non septua-
ginta judices sedebant, sed viginti tres? Quid si majorem par-
tem atrocis criminis ab J udaeis removit, ut conferret in caput
procuratoris, per quem, ut ait Tacitus, Christus supplicio affec-
tus est? Cogita praeterea immaculatam conceptionem Josepho
rem ridiculam debuisse videri et resurrectionem fabulam pror-
sus incredibilem. Mirabimurne talem pericopen, in qua nihil
non offensioni esset piis lectorum auribus, sublatam fuisse ex
voluminibus, quorum lectio ceteroquin utilis esse videretur. Quid-
quid autem scripsit Josephus‚ id neg-avit quod caput erat, Jesum
fuisse quem praedixissent prophetae. Quin et videmus Orige-
nem legisse locum quem hodie desideramus; satis diserta verba
sunt adversus Celsum I. 35: καίτοιγε ἅτις-ῶν τῷ Ἰησοῦ ὥς Χριςῷ.
Si dubitas an ea pericope ex omnibus exemplaribus evanescere
potuerit, respondeo spurium tamen testimonium postea insertum
inisse idque hodie omnibus libris manuscriptis circumferri. Al-
terum si factum fuisse deprehendimus, nihil est cur alterum
fieri potuisse negemus. Ne hoc quidem negligendum est, testi·
monium de Jesu Christo inveniri ante locum de Johanne Bap-
tista3 apparet igitur interpolatorem in codice vidisse lacunam.
Hoc argumentum mihi videtur ἀναμφίλεκτον.

 

 

 

